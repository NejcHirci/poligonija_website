---
title: tekst1
name: "Uvod v 1. literarni večer"
date: 2019-03-25T15:08:14+01:00
draft: false
link: "/scifi/1"
type: "scifi"
author: "Martin Justin, Nastja Uršula Virk in Kristjan Sedej"
---

<div>Zdi se, da je danes nemogoče misliti prihodnost. Srečujemo se s trendom vračanja v preteklost. V modi je vračanje elementov preteklih zgodovinskih obdobij. Videospoti poustvarjajo zrnati videz, glasbeniki v njih pa posnemajo modo različnih desetletij prejšnjega stoletja. V glasbi je vedno bolj popularno samplanje starejše, prezrte glasbe, v ZF filmih pa vidimo sicer na vedno bolj dovršene načine podobno, če ne identično, izpovedano napoved prihodnosti. Zdi se, da je prihodnost ukinjena.</div>
<br>
<div>V svojem prispevku What is Hauntology? sodobni britanski filozof Mark Fisher reinterpretira Derridajev pojem hontologie, skovanke iz francoskega glagola hanter (v angleščini haunt; preganjati) in filozofskega pojma ontologie, (ontology oz. ontologije), ki evocira občutek prisotnosti nečesa, česar ni (več). Na primerih številnih kulturnih fenomenov sodobnosti, npr. filma in glasbe, opiše, kako je prihodnost ukinjena, saj nas v umetniški produkciji vedno preganja prisotnost nečesa preteklega in podoba prihodnosti, zgrajena v preteklosti. V času, ko se je to podobo prihodnosti že doseglo, ne preostane drugega, kot da se vračamo v prihodnost.</div>